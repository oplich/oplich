### *Кон Діхот проти благоустрою*

Два гіганти в джинсових комбінезонах. На їхні кістки-тростини натягнено пошарпані тканини: пласкі, обвислі. Ці чолов'яги щойно палили траву на дитячому майданчику. Суху жовту траву, що її скошено тримером. Тепер з піску вибивається жовтий їжачок стерні, а поміж стежками лежить смолянисте коло згарища. Довкола майданчику схилили свої підборіддя балкони 9-типоверхівок.

Один робітник присів спочити у затінок. Другому, у кепці, йде на зустріч панна з каштановим волоссям, яка фотографує на телефон довкола себе. Вона посміхається так, ніби підкорилася своїй долі і дозволяє життю вести її в невідоме.

Хлопча вилізло на бруси, обперлося на них обома руками й зачало хитатися вперед-назад, як листок на вітрі.  
Тим часом робітничок постав на майданчику з пензликом та фарбою, перед ним стояла каштанова панна у літньому платті з телефоном. На очах під кепкою в нього з'явилася дитяча радість, коли він почав мазати пензликом по бетонним підпорам гойдалки, що їх виконано у формі товстої  літери U. Здається, що ця архітектурна споруда, як капустина, вкрита міріадами шарів фарби, а крізь шпаринки виглядають вічка кратерів, крізь які видно річні кільця смердючої рідини, яка засихає. Безумовно, як і пеньки дерев, ці злущені вічка здатні цілком занурити допитливу персону в історію прибудинкового благоустрою останніх 20 років.

- Знову мажуть, можна ж просто - розчинником - сказав Гарячий Віслюк, прийшовши на майданчик, за ним плелася дочка 

- Діду, розкажи, а шо ти будеш витирати?
Він посміхнувся, вдивляючись у гарячу зелень далини.  
-
- Я вже давно з цими рисувальниками занімаюсь. 


- А ми хотіли покрасить...
- Так нащо красить? Це ж в 1000 разів простіше й легше, простим растворітєльом узять і тряпочкою пробігтись. 
- Ну да...
- Оце передача була... Про наскальні рисунки. Як вони з космоса це все виділи. Так вони... цеє... одкопали, шо тоді були луки й стрєли, так та стріла била на... сто... на сто метрів стріляли.
- Ну це так. Це все так, нічо не міняється.
- Так ви цеє... наш дворнік?


Дідусь підійшов до медіаторів благоустрою, перекинувся з ними словом і нагнувшись, поставив у лоток із фарбами пляшку розчинника та фарбу.
- Оце можете повитирати, коли треба.

