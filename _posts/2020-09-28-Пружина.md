Ви чуєте як хмари зіщулюються?  
Як фарби плутаються?  
Як фарби знущаються?  
Я побачив серпень у закінченні  
У стійкім акорді  
Він бринить. Якою барвою?  
Зовсім не мінорно.  
Джазово, якимось сьомим акордом.  
Я не спиню його плин, його впадання у вересень.  
Щороку в ці дні загострювалося почуття гідності:  
Витривало бився серед своїх натовпів,  
Пробивався до єства, шукаючи й знаходячи  
Дрібку саморозуміння.  
Але тут, у вимпелі спеки  
Я приходжу до підніжжя совісті,  
Слухаючи її довгі монологи,  
Тримаючи руку на пульсі.  
І вона мучить мою свободу,  
Катує розпеченим стержнем,  
Руйнує тонку насолоду.  
Тому я кидаюсь у працю,  
Не бачачи в ній звільнення,  
Сунусь до тих, то до інших...  
Але як можна уникати  
Сходу місяця за горою,  
Вмившись вечірнім шелестом  
І цвіркунячим гомоном?  
Нехай ця сила буде зі мною  
Пружина кличу природи.

*Печера, 01/09/20*  
