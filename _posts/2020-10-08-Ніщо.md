## Ніщо ## 
Пішов я до річки  
Порибалити, бо засидівся.  
Закинув гачки у воду,  
Почепивши хробаків  
І вичікую.  
Але година була вже вечірня,  
Тому темніло хутко.  
Чогось геть не клювало,  
Хоч і був дощ,  
Тому — ну що ж — пора іти  
З пустим відерцем.  
Вийшов на берег, зібравши вудки,  
Іду собі поволі.  
Повітря чисте, тепле.  
Іду й думаю собі:  
"І що ж я несу?"  
Нічого.  
Ніщо.  


Вийшов на стежку під гору.  
Відштовхувався від трав'янистих боків  
Смуги мокрого грунту  
Й дещо зіпрів.  
Вдихав глибоко  
І крізь темний дощ перейшов подвір'я.  


Кішка стрибнула з колоди,  
Запитально накручувала вісімки під ногами,  
Пронизливо благаючи,  
Але я їй одразу пояснив,    
Що несу лиш одне Ніщо.  


У хаті я зняв мокру куртку,  
Підійшов до столу.  
У мене пашіли вуха,  
Тому я поклав на стіл Ніщо.  
Тоді сів на крісло  
Й подумав:  
"А що я можу вдіяти  
Із цим "Ніщо"?  
Куди його приткнути?  
Що воно мені дасть?"  
Кішка тим часом  
То мостилась на живіт,  
То рвалась на потенційні звуки їжі.  


"Так що робити?"  
Я розгорнув Ніщо  
Й нахилився над ним, принюхуючись,  
Тоді приклав вухо і заплющив очі,  
Але тут Ніщо відкинуло мене назад у крісло.  


Сьогодні дощить,  
Тож кішка має бути вдома.  
Має спати цілий день.  
Це природньо.  


"Тоді, — я не вгавав —  
"У чому справа?" — думав —  
"Ну як це так — прийти з Нічим?"  


І тоді знову глянув на те Ніщо,  
На те порожнє, нудне, безбарвне Ніщо.  
Я пестив кішку  
й слухав дощ,  
а тіло дякувало за прогулянку.  


І тоді я знову глянув на те невидиме Ніщо:  
"А що, в тобі таки-щось є,  
Хоча ні, в тобі нічого немає,  
І саме тому я тебе поважаю".  

*29/30? 09.20*
